# Manifesto prosperista
Il Prosperismo è una nuova ideologia che mira a superare i limiti delle ideologie novecentesche che si stanno dimostrando non più sostenibili sia in termini di 
impatto ambientale sia in termini di benessere economico e tutela della libertà individuale.

Il fine ultimo del Prosperismo è quello di migliorare le condizioni della collettività’  in maniera generalizzata e di costruire una società al contempo più felice, più sostenibile ed un futuro prospero.
A differenza di altre costruzioni intellettuali in ambito politico che sono state proposte in tempi recenti il Prosperismo si configura esplicitamente come 
un’ideologia e raccoglie dei principi generali che dovranno fungere da guida per l’azione politica. 
Esso non è pertanto un programma di azioni contingenti volte a risolvere un problema specifico ma un insieme di principi e pratiche volti a definire in maniera 
condivisa gli obiettivi di una comunità e a guidare di volta in volta le decisioni relative alle questioni politiche, economiche e sociali. 

Il Prosperismo riconosce come valori fondamentali, **la dignità umana**, **la libertà individuale** e **la responsabilità**.
In particolare, esso si propone di tradurre in forma normativa i vincoli di necessità che intercorrono tra questi principi in modo da garantirne 
la reale implementazione.

Al fine di evitare fraintendimenti è importante fornire una definizione del significato di ciascuno dei suddetti valori nel presente contesto:
- **La dignità umana** è definita come: “la garanzia di avere accesso alle fonti di sostentamento ed ai servizi essenziali al mantenimento di una condizione 
- di buona salute”.
- **La libertà** è definita, riprendendo von Hayek[^1], come: “l’assenza di coercizione dalla volontà altrui”.
- **La responsabilità** è definita come: “il coraggio di affrontare le conseguenze delle proprie decisioni”. 
Il Prosperismo individua le seguenti relazioni causali tra i valori fondanti: 
1. la dignità umana è precondizione della libertà; 
2. la libertà è precondizione della responsabilità;
Tale sistema di relazioni causali è di fondamentale importanza e rappresenta la principale differenza concettuale tra il prosperismo ed altre costruzioni
di matrice liberale e con la filosofia di von Hayek che pure viene ripresa in molti passaggi. 
Infatti al fine di tutelare concretamente e non soltanto astrattamente il rispetto di tali relazioni fondamentali tra i valori fondativi il Prosperismo
ha come primo è fondamentale obiettivo l’implementazione di un sistema di servizi essenziali gratuiti e garantiti costituzionalmente.

Il Prosperismo si struttura concettualmente nei seguenti 3 principi:
**Principio 1** o di **Sopravvivenza**, afferma che la sopravvivenza della comunità è prioritaria rispetto a qualsiasi interesse particolare.
Vanno pertanto attivamente perseguite politiche di salvaguardia ambientale e di mantenimento della pace a livello sia nazionale che internazionale.  
**Principio 2** o di **Coesione sociale**, afferma che al fine di generare un benessere economico duraturo, significativo e distribuito è necessaria la creazione
di un interesse generale condiviso e garantire al contempo la tutela della proprietà privata, della libera iniziativa e della dignità umana in termini materiali 
e non soltanto ideali. 
**Principio 3** o di **Garanzia**: afferma che lo stato ed il governo non devono avere una funzione moralizzatrice,
le modifiche ai diritti civili ed individuali devono pertanto essere proposte dai cittadini e approvate tramite referendum.
Allo stesso tempo afferma che al fine di prevenire la cosiddetta dittatura della maggioranza sia necessario garantire alle minoranze 
la persistenza dei diritti acquisiti.

Il prosperismo è un’ideologia saldamente fondata sui principi democratici pertanto una parte considerevole della riflessione sul Prosperismo 
concerne lo studio di strategie concrete che consentano una transizione democratica, pacifica ed economicamente sostenibile da un’economia di 
stampo capitalista-liberista ad una di stampo prosperista.

[^1]  Friedrich von Hayek, La società libera, traduzione di Marcella Bianchi di Lavagna Malagodi, revisione di Lorenzo Infantino e Nicola Iannello, Rubettino, 2007.
